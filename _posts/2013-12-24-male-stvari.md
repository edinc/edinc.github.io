---
layout: post
title:  "Ponekad najmanje stvari znače najviše"
date:   2013-12-24 15:53:34 +0200
categories: arhiva
---
Pročitao sam nedavno sjajnu malu priču koja je ostavila mnogo traga kod mene i želim da je podijelim sa Vama:

> Jednog dana, mladić je šetao obalom okeana. Bio je siv i tmuran decembarski dan a on je bio sav zamišljen, hodajući kroz gomilu morskih zvijezda koje su se nasukale na obalu zbog plime. U daljini, ispred sebe, primjetio je starca kako lagano tetura obalom. Svako malo starac se saginjao, uzimao po jednu morsku zvijezdu, i bacao je nazad u okean. Radio je to polako i dalje teturajući obalom.

> Mladić je to sve posmatrao iz sigurne udaljenosti, pitajući se zašto on radi tako, naizgled, uzaludnu stvar. Stigao je starca i pitao ga: "Gospodine, zašto bacate morske zvijezde nazad u vodu? Taj posao nema smisla raditi, svakako ih ne možete spasiti sve. Ne pravite nikakvu razliku."

> Starac se okrenuo i pogledao momka ravno u oči, prije nego što je dohvatio još jednu morsku zvijezdu iz pjeska i bacio je u okean. Gledao je u pljusak, koji je za sobom ostavila morska zvijezda ponovo uranjajući u okean, i onda se okrenuo mladiću rekavši: "Za onoga tamo, je ovo veoma velika razlika".

Koja je poenta pomoći nekon strancu koji ima manje nego Vi? Vama to možda ne znači ništa, izdvojiti 5 KM, ali toj osobi znači jako mnogo. Toj osobi ste Vi divan trenutak u njihovom životu. Sudjelujte u što više tuđih lijepih trenutaka!

Sretni praznici :)
