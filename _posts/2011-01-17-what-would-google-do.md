---
layout: post
title:  "Šta bi napravio Google?"
date:   2011-01-17 15:53:34 +0200
categories: arhiva
---
Zar to nije pitanje koji bi svako od nas trebao sebi postaviti? Google, po mnogima najuspješnija tvrtka ikad, nam daje smjernice kako biti uspješan, i kako uspješno poslovati. Inspiraciju za članak sam dobio čitanjem knjige 'Što bi napravio Google' (eng. What would Google do) autora [Jeff Jarvisa].

<img src="/assets/google_what_1.jpg" width="600" />

Da se razumijemo, ovo mi je prva 'rezenzija' neke knjige. Ne očekivajte ništa spektakularno :) Morao sam vam je jednostavno preporučiti.

Autor odma na početku knjige nabraja 'pravila novog doba', koja kroz ostatak knjige obašnjava. Pravila su sljedeća:

- Sad su potrošači glavni. Njihov se glas čuje diljem svijeta, u trenutku mogu utjecati na goleme institucije.
- Ljudi se mogu međusobno pronaći bilo gdje i zbiti oko vas – ili protiv vas.
- Masovno je tržište mrtvo, zamijenila ga je masa niša.
- „Tržišta su razgovori“, presudio je The [Cluterian Manifesto], pionirski rad internetskog doba, 2000. godine. To znači da temeljna vještina u svakoj organizaciji danas više nije marketing, već razgovaranje.
- Prešli smo iz ekonomije zasnovane na oskudnosti u ekonomiju zasnovanu na obilju. Kontrola nad proizvodima ili distribucijom više neće jamčiti visoku zaradu i profit.
- Omogućavanje potrošačima da surađuju sa vama – u stvaranju, distribuiranju, marketingu i podupiranju proizvoda – to stvara prednost na današnjem tržištu.
- Danas su najuspješnija poduzeća mreže – koje isisavaju najmanje moguće količine vrijednosti kako bi mogle ostvariti najveći mogući rast – te platforme na kojima su one izgrađene.
- Posjedovanje cjevovoda, ljudi, proizvoda, čak intelektualnog vlasništva, više nije ključ uspjeha. Otvorenost je.

Googleovi osnivači i direktori su razumjeli promjene koje internet donosi sa sobom. Zato su tako uspješni i moćni. Autor u knjizi piše jasnim i razumljivim jezikom. Ne veže se posebno za neku temu, već stvari gleda općenito. Čovjek je s mnogo iskustva, koji u samoj knjizi navodi dosta imena, linkova i jako dobrih izvora informacija. Također veoma uspješno vodi lični blog, [BuzzMachine].

Knjiga će će vam otvoriti nove vidike, uz jednostavne ideje. Ideje kod kojih se zapitate 'zašto se ja nisam sjetio toga'. Barem je meni otvorila :) Temu  koju bih posebno izdvojio je poslovanje. Uz jednostavne upute, knjiga govori o tome kako poboljšati poslovanje s veoma malo uloženih sredstava. Uzimajući pri tome Google kao primjer. Na kraju samo mogu reći da je knjiga odlična. Ne govori samo o Googleu, govori o svima nama.

Topla preporuka, posebno za ljude koji imaju neki svoj biznis (manji ili veći).

[Jeff Jarvisa]: https://twitter.com/jeffjarvis
[Cluterian Manifesto]: http://www.cluetrain.com/book.html
[BuzzMachine]: http://buzzmachine.com/
