---
layout: post
title:  "Facebook testira novi način autentifikacije"
date:   2011-01-26 15:53:34 +0200
categories: arhiva
---
Facebook marljivo prati vrijeme i mjesto vaših logovanja na profil. Prvenstveno radi eventualnih malverizacija profila. Ako se naprimjer ulogujete u Njemačkoj, pa onda nakon sat vremena u Australiji, Facebook će putem određenih formulara pokušati utvrditi vaš identitet. Do sad su to radili s klasičnim „captcha“ obrascima (odnosno nasumice birane riječi i izrazi, koje morate tačno upisati u odgovarajuće polje) i ličnim pitanjima.

<img src="/assets/fb_aut_1.jpg" width="600" />

Ovo će spriječiti razne spam botove i maliciozni softver, ali ne i hakere. Zbog toga Facebook trenutno testira novi sistem autentifikacije, tzv. „social captchas“. Ovdje se prikazuju slike vaših prijatelja. Da bi se uspješno identifikovali kao vlasnik profila na koji se pokušavate ulogovati, morate asocirati slike s imenima koja se prikazuju ispod slika. Hakeri možda znaju vaš password, ali ne i prijatelje. Na ovo ciljaju ljudi u Facebooku.

<img src="/assets/fb_aut_2.jpg" width="600" />

Sigurno zanimljiva ideja, koja također otvara par novih pitanja. Mnogi ljudi imaju dosta prijatelja na Facebooku, a da ih i ne znaju lično. Neki ljudi uopšte nemaju svojih slika na Facebooku. Ipak je ovo još testni sistem, koji nije zaživio. Vidjećemo i da li će uopšte.

Svakako ostavite u komentarima svoje mišljenje o ovom novom sistemu.
