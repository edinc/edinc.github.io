---
layout: post
title:  "Pomak? Zamalo..."
date:   2011-02-03 15:53:34 +0200
categories: esej
---
Prvo, želim da se zahvalim svim prijateljima, tviterašima, facebookašima i drugima koji su proširili link članka o BHTelecomu. Članak je oborio sve rekorde bloga, po svim parametrima. Zahvaljujući Vama, jedan domaći portal (protest.ba) je također „zalutao“ na blog, te preuzeo članak i objavio ga.

Također ovim putem želim preporučiti seriju članaka kolege blogera Milka Grmuše, koji piše o dešavanjima u jednom od tri monopolistička telekom operatera u BiH. m:tel je u pitanju.

Dosta zahvaljivanja i promovisanja, povod ovog članka je „odgovor“ BHTelecoma na jedan od mojih brojnih poslanih mailova.

Mail koji sam poslao:

> Poštovani,

> Zovem se Edin Ćenanović, username: ******, student sam u Mostaru. Prije 2 mjeseca sam podnjeo
zahtjev za zamjenu ADSL router-a u wireless ADSL router, ali još mi nije zamjenjen router. Juče sam ponovo podnio zahtjev za zamjenu router-a pa me zanima hoću li dobiti taj router ove godine. Svaki put kada odem u neki telecom centar dobijem odgovor da wlan router-a nema na stanju.

> Ponovo sam bio u Vašem telecom centru (na ćoši) i dobio odgovor mi ti možemo samo dati još jedan zahtjev da popuniš, odi u naš glavni centar tamo ćeš dobiti router. Odem u sjeverni logor  da provjerim ima li rotuer-a. I dobijem odg „odi na ćošu i podnesi zahtjev!“. Zanima me koliki je broj zahtjeva kojih treba popuniti, da konačno dobijem router!

> Lijep pozdrav Edin

> P.S. Mail je poslan na sve Vaše adrese iz razloga jer sam vec slao na support@bih.net.ba ali nisam dobio nikakav odgovor!

Ovaj mail sam poslao 29. januara. Odgovor sam dobio 31. januara kojeg također prenosim u cjelosti.

> Poštovani,

> potrebno je da se obratite tehničkoj podršci putem besplatnog broja 1422. Operater će otvoriti nalog (zamjena modema) i proslijediti kolegama u RD Mostar.

> S poštovanjem lijep pozdrav,

> Služba za podršku korisnicima
BH Telecom d.d.
Zmaja od Bosne 88, 71000 Sarajevo
Bosna i Hercegovina
Kontakt telefon: 1422

Čitam **„Operater će otvoriti nalog“**, i pitam se: Zar opet? Koliko još naloga?

Nakon što sam pročitao mail, morao sam se malo smiriti. Okrenem 1422. Prvo sam 10 minuta slušao muziku. Pitam se gdje su operateri? Možda su imali „puš pauzu“. Konačno se javio jedan operater. Objasnim mu situaciju. Slijedi par, meni smiješnih pitanja, tipa: „Da li imate ADSL priključak“ (naravno da imam, inače nebi tražio zamjenu routera), „Jeste li popunili zahtjev?“ (na početku razgovora sam rekao da sam već dva popunio), „Jeste li bili u centrali?“ (također sam na početku rekao da sam bio čak u dvije poslovnice).

Odgovorio sam na dodatna pitanja. Kao papagaj se ponavljam svaki put kad pričam s BHT supportom.

„Ostanite trenutak na liniji“. Njihov trenutak se pretvori u par minuta. Nakon tog „trenutka“ kaže „obavijestit ćemo odgovorne ljude za to u Mostaru, te će vas oni zvati“.

Nakon samo 5 minuta mi zvoni mobitel. Javim se. „Dobar dan, BHTelecom!“. Iskeno sam se iznenadio ovako brzim pozivom. Gospodin s druge strane linije mi je rekao da je moj zahtjev uspješno stigao, ali on trenutno **ne može ništa učiniti**, jer nema routera na stanju. Pitam ga šta ćemo sad. Kaže „pa čekamo do daljnjeg“. **Bravo!**

<img src="/assets/BHTelecom_3.jpg" width="600" />

Možda će neki reći „zašto sebi jednostavno ne kupiš wireless router“. Neću iz principa! Posebno nakon protekla 2 mjeseca. Želim da iskoritim svoje pravo kao korisnik!

Na nekim forumima sam čitao da ljudi u Tuzli jednostavno odu u BHT centralu, s starim routerom pod rukom i na licu mjesta zamjene stari router za wireless router. Kako to da poslovnice u Tuzli imaju routera na stanju? Što je Mostar drugačiji od Tulze?

Pitanja na koja vjerovatno nikad neću dobiti odgovor. I šta mi sad ostaje? Izgleda moram **„čekati do daljnjeg“**!

Za kraj, naravno opet popularni slogan: **„Idemo prvi, dajemo više“** (samo što je kod BHTa manje novo više).
