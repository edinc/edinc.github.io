---
layout: post
title:  "Tabovi u Windows 7"
date:   2011-04-07 15:53:34 +0200
categories: arhiva
author: Edin Cenanovic
---
Naletih na zanimljiv programčić koji pravi tabove u Windows Exploreru. Odmah sam ga instalirao i testirao, a pritom i napisao mali review. Možda nekome bude od koristi ovaj programčić.

[WindowsTabs] je program koji vam omogućava da Windows Explorer organizujete u tabove. U svojoj Free Trial verziji omogućava pravljenje maximalno 3 taba. Kupovinom license, koja košta 19$, nemate nikakvih limita što se tiče pravljenja tabova.

<img src="/assets/win_tab_1.png" width="600" />

Nakon instalacije WindowsTabs po defaultu doda tabove na sve prozore. To ćete primjetiti ako npr. uđete u *Computer*.

<img src="/assets/win_tab_2.jpg" width="600" />

Jednostavnim prevlačenjem drugih prozora/tabova jedan na drugi spajate tabove u jednu cjelinu (sjetite se da u Free Trial verziji možete napraviti samo grupu od po 3 taba).

<img src="/assets/win_tab_3.jpg" width="600" />

I tako na kraju Windows Explorer dobijete u Chrome-like izdanju. Switchanje među tabovima radite uz pomoć tipki Alt+strelica lijevo ili desno (ovo se može promijeniti), ili naravno klikanjem.

<img src="/assets/win_tab_4.jpg" width="600" />

**Konfiguracija** programa je prilično jednostavna. Sam program nema nepotrebnih stvari. Radit će i bez ikakve dodatne konfiguracije ono za šta je namijenjen.

Opcije za podešavanje ima tek nekoliko. U *Filtering* tabu možete odabrati na kojim prozorima će se prikazivati, ili se neće prikazivati tabovi. Za primjer sam uzeo ne prikazivanje *Internet Explorera*, jer on već sadrži tabove.

<img src="/assets/win_tab_5.jpg" width="600" />

*Shortcuts* tab služi za odabir kombinacije tipki s kojim se switchaju tabovi. U *Advanced* tabu imate samo 3 opcije, pomoću kojih možete odrediti da li će se svi grupisani zabovi prikazivati kao zasebne ikone u taskbaru ili ne. Također možete sakriti tabove koji nisu aktivni ili minimizirani.

<img src="/assets/win_tab_6.jpg" width="600" />

## Zaključak

Ako imate potrebu za tabovima i u Windows Exploreru onda je ovaj program prilično dobra solucija. Ograničenje od po 3 taba je minus, ali zato u free verizji nema nikakvih reklama ili sl. Lično nemam neke potrebe za ovim. Ustvari, možda bi se i mogao nekad iskoristiti. Recimo radite nešto s više Excel/Word  fileova, jednostavno sebi napravite tabove i posao odradite brže.

Sve u svemu program je lagan, radi svoj posao u pozadini i ne zahtjeva neka posebna podešavanja. Testirajte ga :)

[WindowsTabs]: http://windowtabs.com/
