---
layout: post
title:  "Internet - nekad i sad"
date:   2011-02-21 15:53:34 +0200
categories: esej
---
Wikipedija kaže:

> Internet je javno dostupna globalna paketna podatkovna mreža koja zajedno povezuje računala i računalne mreže korištenjem istoimenog protokola (internet protokol – IP). To je „mreža svih mreža“ koja se sastoji od milijuna kućnih, akademskih, poslovnih i vladinih mreža koje međusobno razmjenjuju informacije i usluge kao što su elektronička pošta, chat i prijenos podataka te povezane stranice i dokumente World Wide Weba.

<img src="/assets/net_statistika_1.gif" width="600" />

Internet se razvio iz projekta američkog Ministarstva odbrane šezdesetih godina 20. vijeka. Prva mreža koja liči današnjem internetu je ARPANet, koja je povezivala američke naučne i akademske istraživače, a sastojala se od 4 čvora.

Početkom sedamdesetih godina na mrežu je spojeno već 15 čvorova s 23 kompjutera. Na ARPANet je 1973. godine spojen prvi čvor izvan SAD-a, i to University College of London u Velikoj Britaniji. Sedamdesetih godina su također razvijeni  važni internet servisi poput elektroničke pošte, korištenje udaljenih računala itd.

Početkom devedesetih godina ARPANet prestaje postojati. Uvode se nove usluge i protokoli, kao npr. World Wide Web (WWW).  Upravo nastankom WWW-a, koji će kasnije postati najpoznatija i najviše korištena usluga na Internetu, počinje prava eksplozija priključivanja na internet.

Tako je 1994. godine na Internet priključena i Bosna i Hercegovina putem UTIC-a (Univerzitetski Telekomunikacijski Informatički Centar).

Najveća mreža danas je eksploziju doživjela 1998 i 1999 godine.

<img src="/assets/net_statistika_2.jpg" width="600" />

Nakon 1999. godine je broj korisnika također rastao, ali u manjim intervalima.

<img src="/assets/net_statistika_3.jpg" width="600" />

2011 godine je broj korisnika interneta dosegao vrtoglave 2 milijarde, što je 1/3 ukupno stanovništva na Zemlji.

<img src="/assets/net_statistika_4.jpg" width="600" />

Možemo reći da je prekretnica upravo bila 1998 godina. Zanimljiv podatak je također da se upravo 1998 pojavio i Google. Da li je on možda jedan od razloga masovnog korištenja interneta?

Ako porast broja korisnika ovako nastavi, 2020. Godine bi on lako mogao postići brojku od 3 milijarde korisnika.

<img src="/assets/net_statistika_5.jpg" width="600" />

Šta je sa situacijom u regijonu? Tu je Bosna i Hercegovina mnogo gora nego njeni istočni i zapadni susjedi. Sramota?!

<img src="/assets/net_statistika_6.jpg" width="600" />

Jedno je sigurno, Internet je stvar bez koje danas ne možemo. Nebitno da li ga koristimo za posao, istraživanje i učenje, ili jednostavno za zabavu.

Izvor podataka za grafove:

- http://www.allaboutmarketresearch.com/internet.htm
- http://cezais.com/broj-internet-korisnika-u-hrvatskoj.html
- http://www.sajtmaster.rs/istorija-i-razvoj-interneta/
- http://www.muskiportal.com/internet-u-bih-sve-vise-korisnika
