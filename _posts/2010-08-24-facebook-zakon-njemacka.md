---
layout: post
title:  "Novi zakon zaustavlja provjeru Facebook profila u Njemačkoj"
date:   2010-08-24 15:53:34 +0200
categories: arhiva
---
<img src="/assets/facebook-logo.jpg" width="600" />

Dobre vjesti za one koji traže posao, a imaju svakojake slike sa zabava, matura itd. u svojim Facebook galerijama. Novi zakon želi da zaustavi poslodavce u Njemačkoj da prije sklapanja ugovora mogu pregledati Facebook profile svojih budućih radnika. Ipak Googlanje imena budućih radnika će još uvijek biti moguće.

Laganje o tome jeste li uopće kvalifikovani za posao na koji se prijavljujete. Upotreba alkohola. Rasistički komentari. I ovo se sve može nalaziti na Vašem Facebook profilu, a upravo radi toga poslodavci pregledavaju redovno Facebook profile prije sklapanja radnog ugovora.

Prema anketi iz 2009 koju je izvršila stranica CareerBuilder, 45% kompanija prije potpisivanja ugovora pregleda Facebook profil mogućih budućih radnika. 35% pregledanih kandidata za posao je odbijeno upravo radi neprimjerenih slika i komentara.

No, ne morate odma poletiti prema "deactivate account" dugmiću. Njemačka vlada je dala na razmatranje novi zakon koji bi zabranio poslodavcima pregledanje profila radnika na socijalnim mrežama.

Novi zakon bi trebao donijeti promjena i što se tiče privatnosti samih radnika. Naime, biće zabranjeno postavljanje video nadzora na 'personalnim' lokacijama, kao što je: WC, svlačione, što je dosad bio veliki problem u njemačkim komapnijama. Video kamere će biti dozvoljene samo na posebnim mjestima, npr. hodnicima, i radnici moraju biti obavješteni da u tim prostorijama postoji video nadzor.

Prema pisanju *Süddeutsche Zeitung*, zakon bi trebao biti usvojen u srijedu.

Da li poslodavci u Bosni i Hercegovini provjeravaju Facebook profile svojih radnika? Stim kakva je informatička pismenost u našoj zemlji, teško da provjeravaju. Ali to ne znači da neće u nekoj skorijoj budućnosti. Pa se možda i kod nas nekad uvede sličan zakon. Do tad, pazite kakve slike postavljate i kakve komentare pišete :)

Do čitanja
