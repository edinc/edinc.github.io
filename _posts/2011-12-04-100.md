---
layout: post
title:  "100"
date:   2011-12-04 15:53:34 +0200
categories: arhiva
---
Prošlo je skoro dva mjeseca kako sam nešto našrkabao ovdje, mislim da je vrijeme da to promijenimo. Razloga je mnogo. Fakultet, nedostatak volje i motivacije. Većinu vremena i nisam znao šta pisati, niti su mi obaveze dozvoljavale da razmišljam mnogo o stvarima koji nisu vezani za struku. Jednostavno sam bio dovoljno okupiran [Tehnografijom] i IT based tekstovima.

Da se vratim naslovu članka. 100. Običan broj na prvi pogled. 100 u ovom slučaju označava stotinu napisanih članaka na Tehnografiji. Neki mali jubilej za našu ekipu. Pokrenuli smo Tehnografiju prije dva mjeseca, o čemu sam pisao u prošlom članku na blogu. Lično i jesam i nisam zadovoljan ovom brojkom. Naravno, moglo je i uvijek može bolje. Ali uzimajući u obzir da smo mi mlada ekipa koja nije imala nikakvog iskustva u novinarstvu, i koja kraj Tehnografije ima dosta drugih obaveza (ipak smo svi volonteri), mislim da radimo dobro.

Pošto je ovo moj prvi osvrt na Tehnografiju od pokretanja iste iznijeću i par stvari koje su se dešavale u protekla dva mjeseca 'mog uredništva'. Početne rekacije na pokretanje Tehnografije su sve bile iznimno dobre, takve su i danas. Meni je lično nedostajalo malo kritika. Kritike su uvijek dobre i mogu biti jake smjernice ka poboljšanju. Ali šta je tu je. Ljudi čitaju, mi pišemo. Mislim da imamo obostranu korist od toga.

Također su i pisali o nama. Hana je pisala čak dva puta o nama. Na ličnom blogu, i na Intermezzo magazinu. Hvala joj mnogo na tome. Sigurno je doprinjela našoj popularizaciji.

U protekla dva mjeseca smo uveli par novih kategorija, kao i video kanal, kako bi što bolje i kvalitetnije prenijeli naša iskustva i informacije do korisnika. Novosti i unapređenja će svakako biti još, sve u skladu s vremenom i voljom, ali nadam se da nećemo postati monotoni.

Skupila se jedna fina ekipica, koja, ja vjerujem, može još dosta toga učiniti i obojiti ovaj naš sivi bosansko-hercegovački internet prostor. Radujem se budućnosti, i nadam se da za sljedećih 100 članaka neće biti potrebno dva mjeseca nego manje :)

[Tehnografijom]: http://tehnografija.net/
