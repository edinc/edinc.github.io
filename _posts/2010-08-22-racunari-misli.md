---
layout: post
title:  "Računari koji čitaju misli"
date:   2010-08-22 23:07:34 +0200
categories: arhiva
author: Edin Cenanovic
---
Nakon godišnjeg odmora se lagano vraćam opet pisanju, tako da od sad možete opet očekivati redovno pisanje članaka :)

Prema Intelovim istraživačima koji rade na ovom projektu, nova tehnologija će omogućiti da ljudi pišu pisma i pretražuju internet samo misleći na to.

<img src="/assets/computer.jpg" width="600" />

Dosadašnjim 'brain-controlled' računarima su bile potrebne neke fizičke kretnje da bi njima upravljali recimo kursor na ekranu. No, s novom tehnologijom bi bilo moguće interpretirati direktno riječi na ekran.

Intelovi istraživači prave detaljne mape o aktivnostima mozga dok isti zamišlja neku riječ, koje će poslije biti iskorištene kao šablon. I to tako što će se podudaranjem onoga što korisnik računara misli s gotovim mapama ispisivati odgovarajuće riječi.

Preliminarni testovi sistema su pokazali da računar može zaključiti o kojoj se riječi radi pomoću gore spomenutih mapa/šablona, i tražeći ključne razlike koje ukazuju na to koja bi riječ mogla biti.

Trenutno je tehnologija kojom se snima mozak (magnetna rezonanca) jako skupa, ali u Intelu kažu da se radi na proizvodnji manjih uređaja koji će se moći koristiti kao 'headseti'.

Da li je će ovaj projekat stvarno oživjati pokazaće vrijeme. Jedno je sigurno, ljudi u bliskoj budućnosti neće više biti ograničeni upravljati računarem samo tastaturom i mišem.

Do čitanja :)
