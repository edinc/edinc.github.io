---
layout: post
title:  "Zašto Twitter?"
date:   2011-01-13 15:53:34 +0200
categories: esej
---
Twitter je društvena mreža/mirkobloging servis pomoću koje pišete kratke poruke (do 140 karaktera), tzv. 'tvitovi'. Te poruke su vidjljive svakome, ako to nije definisano drugačije. Praćenjem (follow) određenih ljudi ili servisa dolazite do raznih informacije.

<img src="/assets/twitter_1.gif" width="600" />

## Prvi koraci na Twitteru

Uspon Twittera sam pratio na različitim portalima i servisima. Tako sam se i ja odlučio registrovati, čisto iz znatiželje. Na početku nisam uopšte znao šta ću tamo. Nisam se puno trudio da shvatim osnovne funkcionalnosti Twittera, niti sam imao o čemu pisati (ustvari  imao sam, ali me bilo na neki način stid). Jedino što sam znao je bilo pratiti (follow-ati) druge. To su većinom bili poznati servisi, tipa: Google, Firefox, Microsoft i dr. Što će se poslije promijeniti...

## Početak aktivnog učestvovanja

Ne sjećam se tačno ni kako sam krenuo aktivno učestvovati u Twitter zajednici. Jednostavno se desilo :) Počeo sam pratiti više ljude, nego servise. Čitao njihove misli, razmilšljanja i shvatio da ustvari dijelimo slična (nekad i ista) razmišljanja, slične stavove. Ustvari pratim ljude s kojima sam se oduvijek želio družiti, ljude koji žele nešto promijeniti, ljude koji nisu sebični, dijele svoje dragocijeno znanje.  Jednostavno ljude koji su shvatili moć interneta i modernog načina komuniciranja.

## Par argumenata za priključenje Twitteru

Kao prvo je tu naravno **druženje** (čitaj Twitter=društvena mreža), ali to druženje nije ni slično onome kao npr. na Facebook-u. Ako pratite 'prave' ljude nema 'nepotrebnih' informacija, kao što su: 'sad sam prao/prala zube', 'dosadno mi je', 'kaki mi se' itd. Također se meni lično sviđa što Twitter odaje samo neke osnovne informacije o vama (uz mogućnost da ne odajete i ono najosnovnije).

**Informacije**. Zar informacije ustvari nisu bit našeg surfanja internetom? Na Twitteru ih je pregšt. Još zanimljivije je da se neke novosti brže šire Twitterom nego portalima. Ja sam na Twitteru pratio samo u zadnjih mjesec dana dvije svjetske IT konferencije skoro pa uživo. Sve uz pomoć ljudi koji su bili prisutni i redovno crvkutali o najnovijim dešavanjima na konferencijama.

**Prilike za posao**. Ako se krećete u krugu ljudi koji pripadaju vašoj struci na Twitteru, vrlo je lako da će pojedini primjetiti vaše kvalitete i ponuditi vam neki posao, ili vas preporučiti dalje. Tako da posao može doci vama, umjesto da vi njega tražite. Naravno to zahtijeva aktivno učestvovanje i dokazivanje u zajednici.

Argumenata ZA ima svakako još mnogo više. Nadam se da sam vas uspio uvjeriti da se registrujete, i da se aktivno uključite u Twitter zajednicu. Ako argumenti nisu bili dovoljno jaki, registrujte se opet i provjerite sami o čemu sam ja to 'baljezgao' :)

## Za kraj

Učestvujte u razgovorima širom interneta. Nemojte se stidjeti reći svoje mišljenje, i stojte iza svojih stavova. Svakodnevno slušam priče kako nam to vlada ne valja, kako su političari korumpirani, i šta se radi protiv toga? Apsolutno ništa. Twitter je odlična prilika za povezivanje s ljudima i rad na konkretnim stvarima. Bilo to u poslovnom, društvenom ili ma kojem drugom pogledu. Internet je oružje, počnimo ga koristiti.

Također bi vam želio preporučiti jako dobar članak kolegice bloggerke [CyberBosanke] (za koju sam, usput rečeno, prvi put čuo preko Twittera) koji nosi naslov [Malo dobrih ljudi]. Koji sam ja shvatio kao neku vrstu 'poziva za buđenje'.

Slobodno ostavite komentar ako se tek registrujete i ne možete se baš snaći. Ja vjerujem da će se naći koja pametna glava da odgovori na pitanje :)

Ako imate još uvijek dilemu oko Twittera, pogledajte [upustva] za isti, i koje su [najpopularnije aplikacije].

[CyberBosanke]: https://twitter.com/cyberbosanka
[Malo dobrih ljudi]: http://cyberbosanka.me/malo-dobrih-ljudi/
[upustva]: http://tehnografija.net/drustvene-mreze/twitter-drustvene-mreze/cudan-mi-je-ovaj-twitter/
[najpopularnije aplikacije]: http://tehnografija.net/drustvene-mreze/twitter-drustvene-mreze/aplikacije-za-twitter/
