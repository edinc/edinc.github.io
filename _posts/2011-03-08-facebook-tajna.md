---
layout: post
title:  "Tajna Facebookovog uspjeha"
date:   2011-03-08 15:53:34 +0200
categories: arhiva
author: Edin Cenanovic
---
Facebook je najveća društvena mreža na svijetu, sa preko 500 miliona aktivnih korisnika. Vrijednost mu se danas procjenjuje na oko 60 milijardi dolara. I oba ova parametra su u stalnom porastu. Jeste li se kad zapitali kako je Facebook došao tu gdje jeste? Koja je tajna njegovog uspjeha? Pokušaču pomoću par jednostavnih faktora da otkrijem tu tajnu.

<img src="/assets/fb_tajna_1.jpg" width="600" />

## Platforma

Za uspješnu mrežu je potrebna platforma. Tačnije mreže se stvaraju na platformama. Ako imate platformu, trebate programere i poduzetnike koji će na njoj graditi. Donoseći veću funkcionalnost i vrijednost i dovodeći više korisnika.

<img src="/assets/fb_tajna_2.png" width="600" />

Facebook je privukao veliku pozornost i brojne korisnike kad je omogućio stvaranje novih aplikacija unutar svog servisa. Za nekoliko mjeseci, Facebook – koji je u 2008. dosegao 500 zaposlenih – imao je 200.000 ljudi koji su razvijali sistem i stvorili 20.000 novih aplikacija za korisnike bez ikakve nadoknade za rad od tvrtke. Facebook je, da bi ovo mogao učiniti, morao otkriti neke svoje tajne i otvoriti infrastrukturu kako bi omogućio ljudima programiranje na njegovoj platformi. Čak su otišli korak dalje i likvidirali neke aplikacije koje su napisali njegovi interni programeri, vjerujući da će zajednica to napraviti bolje.

## Organizacija

Zuckerbergova filozofija je da se zajednice ne prave, one već postoje. Već rade ono što žele raditi. Pitanje koje se treba postaviti je kako pomoći zajednicama da to rade bolje. Dakle treba im dati 'organizaciju'. Upravo je to Zuckerberg donio na Harvard, potom na druga sveučilišta, potom u ostatak svijeta. Facebook je pomogao ljudima da organiziraju svoje društvene mreže – ko su, šta rade, šta znaju i, možda najvažnije, kako izgledaju.

Najvažnija stvar za pružanje organizacije pojedincima ili skupinama jest omogućiti drugima da upotrijebe taj alat, tu platformu, kako žele. Ljudi znaju šta im treba.

## Griješe dobro

Facebook, kao i svi ostali, pravi greške. Uzećemo samo privatnost, ali su ubrzo nakon pogreške ispravili istu. Zuckerberg, iako griješi, čini to dobro, slušajući korisnike i brzo reagirajući.

## Veze

Uspjeh Facebooka u velikoj mjeri proizilazi iz činjenice da nas je vratio našim pravim identitetima. Anonimnost je imala svoje mjesto na internetu. Ali sada želimo da se družimo s ljudima koje poznajemo, koji su nam dragi i kojima vjerujemo.

<img src="/assets/fb_tajna_3.jpg" width="600" />

Možda najvažnija stvar, zbog koje je Facebook postao tako uspješan, je ta da je on na internet donio stvarna imena i stvarne odnose. Njegov su smisao dobri prijatelji.
